# PRA1 Web scraping
Aquest respositori conté el codi i les instruccions per a executar la PRA1 de l'assignatura Tipología i cicle de vida de les dades a la Universitat Oberta de Catalunya (UOC).

Els integrants d'aquesta pràctica són:

* Joan Oliva Costas
* Ana Cortes Besoli

## Context
L'objectiu d'aquesta pràctica és extreure un conjunt de dades relacionades amb pel·lícules a través de [IMDB](https://www.imdb.com/) (Internet Movie DataBase), una pàgina web que conté tota la informació sobre contingut audiovisual (pel·lícules, sèries, documentals...) de tota la humanitat. 

En aquesta pràctica, es simula que som una productora audiovisual de pel·lícules que vol analitzar les dades d'altres títols, propis o no de la productora, per tal d'obtenir informació i prendre decisions per millorar l'estratègia de màrqueting i de producció audiovisual.

IMDB proporciona molta informació valuosa a més de la bàsica sobre la pel·lícula (títol, duració, pressupost...). Els propis usuaris de la web són els encarregats de proporcionar gran part del contingut a través de valoracions i crítiques. Aquesta informació té un valor molt gran per a l'anàlisi, i per tant és un dels objectius principals d'aquest projecte.





